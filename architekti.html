---
layout: template-content-page.njk
title: Architekti | Sídliště Novodvorská
foto: cervanky.webp
---

<div class="box">
  <div class="box__text">
    <h2>
      Architekti
    </h2>
    <p>
      Projekt sídliště zpracovával Pražský projektový ústav, kde jej měli na starosti architekti Aleš Bořkovec a Vladimír Ježek. Při tvorbě byli inspirováni Le Corbusierem či známým finským sídlištěm Tapiola, ale dali přednost tradičním městotvorným hodnotám s důrazem na funkční centrum, byť bylo nutné vycházet z typových podkladů a limitů hromadné výstavby. 
    </p>

    <h3>Aleš Bořkovec</h3>
    <p>
      Architekt Aleš Bořkovec se narodil v roce 1923. Vystudoval Vysokou školu architektury a pozemního stavitelství, kde dále působil jako asistent. Od roku 1951 působil jako projektant v Pražském projektovém ústavu. Kromě Novodvorské stál také za projektem Sídliště Rybníčky na Praze 10 a dostavbou sídliště Vršovice. Oba projekty počítaly s panelovými domy typu G a byly navrženy v duchu padesátých let.
    </p>
    <p>
      Mezi další realizace architekta patří pozdější sídliště  - například občanské vybavení sídliště Kobylisy - Severka nebo centrální soubor Háje na Jižním Městě. 
    </p>

    <h3>Vladimír Ježek</h3>
    <p>
      Vladimír Ježek se narodil v roce 1925 a také studoval VŠAP a později nastoupil do Pražského projektového ústavu, kde se setkal s Alešem Bořkovcem. Vladimír Ježek se zabýval zejména technickým a územním plánováním. Projekt sídliště Novodvorská je jeho nejvýznamnější realizací.
    </p>
  </div>
</div>
